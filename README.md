MVA21-RBM-Serie-112

Dopo innumerevoli guasti dell'elettrovalvola originale MVA21 prodotta da RBM, mi sono rifiutato di continuare ad acquistare ricambi costosi e dalla scarsa affidabilità. Stanco dei frequenti malfunzionamenti e delle continue spese di sostituzione, ho deciso di progettare una soluzione alternativa.

Prendendo spunto da un vecchio adattatore ormai fuori produzione, ho ridisegnato e ottimizzato un anello di raccordo stampabile in 3D, che permette di installare direttamente sulla valvola MVA21 attuatori standard per radiatori, più economici, facilmente reperibili e nettamente più affidabili.

Questo adattatore è stato testato con successo e ha dimostrato di garantire un montaggio stabile, sicuro e duraturo.

Il file STL è disponibile gratuitamente per la stampa, insieme a istruzioni semplici per il montaggio e suggerimenti sui materiali da utilizzare per ottenere il miglior risultato.

Aggiungo che ho contattato l'azienda chiedendo di acquistare il suddetto adattatore o la cartuccia termica che è la parte che si è rotta invece di compare l'intero attuatore......ricevendo sempre risposta negativa. Se l'azienda non è stata in grado di creare un prodotto affidabile non mi sembra giusto che ci debbano rimettere i clienti che hanno già comprato varie volte il loro prodotto di scarsa qualità a prezzi assurdi. E quindi ho ricreato l'adattatore, di cui pubblicherò il file STL e il file FREECAD entro pochi giorni.

Le misure dell'adattatore sono compatibili per il funzionamento con un attuatore da 12€ che si può comprare al seguente link:
https://www.amazon.it/dp/B0BY7WF8WJ?th=1
ATTENZIONE: L'attuatore in questione non ha il contatto pulito, quindi se questa è una necessità, servirà trovare un attuatore con 4 fili. Al momento non ne ho trovati su amazon, ma esistono.
L'attuatore inoltre deve essere di tipo NORMALMENTE APERTO. sono è stato verificato il funzionamento di attuatori di tipo NORMALMENTE CHIUSO.

![image](https://github.com/user-attachments/assets/16244c59-9399-46eb-95d4-900be709e740)


![image](https://github.com/user-attachments/assets/cd59f9d3-c731-4a96-bef5-b25862953de8)




Ulteriori informazioni verranno aggiunte nei prossimi giorni.

"Questo progetto è indipendente e non ha alcuna affiliazione o collaborazione con RBM o altre aziende citate o non citate."

Aggiungo che se stampate l'adattatore, lo fate sotto la vostra responsabilità. 
Io per nessun motivo potrò essere ritenuto responsabile per danni a persone o cose derivanti dall'uso dell'adattatore.
